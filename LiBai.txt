床前明月光，疑是地上霜。举头望明月，低头思故乡。
危楼高百尺，手可摘星辰。不敢高声语，恐惊天上人。
众鸟高飞尽，孤云独去闲。相看两不厌，只有敬亭山。
耶溪采莲女，见客棹歌回。笑入荷花去，佯羞不出来。
肠断枝上猿，泪添山下樽。白云见我去，亦为我飞翻。
渌水明秋月，南湖采白蘋。荷花娇欲语，愁杀荡舟人。
白发三千丈，缘愁似个长。不知明镜里，何处得秋霜。
海客乘天风，将船远行役。譬如云中鸟，一去无踪迹。
玉阶生白露，夜久侵罗袜。却下水晶帘，玲珑望秋月。
天下伤心处，劳劳送客亭。春风知别苦，不遣柳条青。

Chuáng qián míngyuèguāng, yí shì dìshàng shuāng. Jǔ tóu wàng míng yuè, dītóu sī gùxiāng. Wēilóu gāo bǎi chǐ, shǒu kě zhāi xīngchén. Bù gǎn gāo shēng yǔ, kǒng jīngtiān shàng rén. Zhòng niǎo gāo fēi jǐn, gū yún dú qù xián. Xiāng kàn liǎng bùyàn, zhǐyǒu jìng tíng shān. Yé xī cǎi lián nǚ, jiàn kè zhào gē huí. Xiào rùhéhuā qù, yáng xiū bù chūlái. Chángduàn zhī shàng yuán, lèi tiān shānxià zūn. Báiyún jiàn wǒ qù, yì wèi wǒ fēi fān. Lù shuǐ míng qiūyuè, nánhú cǎi bái píng. Hé huā jiāo yù yǔ, chóu shā dàng zhōu rén. Bái fà sānqiānzhàng, yuán chóu shì gè zhǎng. Bùzhī míngjìng lǐ, hé chù dé qiūshuāng. Hǎi kè chéng tiān fēng, jiāng chuán yuǎn xíng yì. Pìrú yún zhōng niǎo, yī qù wú zōngjī. Yù jiē shēng báilù, yè jiǔ qīn luō wà. Quèxià shuǐjīng lián, línglóng wàng qiūyuè. Tiānxià shāngxīn chù, láo láo sòng kè tíng. Chūnfēng zhī bié kǔ, bù qiǎn liǔtiáo qīng.