江动月移石，溪虚云傍花。鸟栖知故道，帆过宿谁家。
国破山河在，城春草木深。感时花溅泪，恨别鸟惊心。烽火连三月，家书抵万金。白头搔更短，浑欲不胜簪。
好雨知时节，当春乃发生。随风潜入夜，润物细无声。野径云俱黑，江船火独明。晓看红湿处，花重锦官城。
昔闻洞庭水，今上岳阳楼。吴楚东南坼，乾坤日夜浮。亲朋无一字，老病有孤舟。戎马关山北，凭轩涕泗流。
细草微风岸，危樯独夜舟。星垂平野阔，月涌大江流。名岂文章著，官应老病休。飘飘何所似，天地一沙鸥。
今夜鄜州月，闺中只独看。遥怜小儿女，未解忆长安。香雾云鬟湿，清辉玉臂寒。何时倚虚幌，双照泪痕干。
功盖三分国，名成八阵图。江流石不转，遗恨失吞吴。
戍鼓断人行，边秋一雁声。露从今夜白，月是故乡明。有弟皆分散，无家问死生。寄书长不达，况乃未休兵。
东来万里客，乱定几年归？肠断江城雁，高高向北飞。
遗庙丹青落，空山草木长。犹闻辞后主，不复卧南阳。
迟日江山丽，春风花草香。泥融飞燕子，沙暖睡鸳鸯。

Jiāng dòng yuè yí shí, xī xū yún bàng huā. Niǎo qī zhī gùdào, fānguò sù shéi jiā. Guó pò shānhé zài, chéng chūn cǎomù shēn. Gǎn shí huā jiàn lèi, hèn bié niǎo jīng xīn. Fēnghuǒ lián sān yuè, jiāshū dǐ wàn jīn. Báitóu sāo gèng duǎn, hún yù bùshèng zān. Hǎo yǔ zhī shíjié, dāng chūnnǎi fāshēng. Suí fēng qiánrù yè, rùn wù xì wúshēng. Yě jìng yún jù hēi, jiāng chuán huǒ dú míng. Xiǎo kàn hóng shī chù, huā zhòng jǐn guān chéng. Xī wén dòngtíng shuǐ, jīn shàng yuèyánglóu. Wú chǔ dōngnán chè, qiánkūn rìyè fú. Qīnpéng wú yī zì, lǎobìng yǒu gū zhōu. Róngmǎ guān shānběi, píng xuān tì sì liú. Xì cǎo wéifēng àn, wēi qiáng dú yè zhōu. Xīng chuí píngyě kuò, yuè yǒng dàjiāng liú. Míng qǐ wénzhāngzhe, guān yīng lǎo bìngxiū. Piāo piāo hé suǒ shì, tiāndì yī shā'ōu. Jīnyè fū zhōu yuè, guī zhōng zhǐ dú kàn. Yáo lián xiǎo érnǚ, wèi jiě yì cháng'ān. Xiāng wù yún huán shī, qīng huī yù bì hán. Hé shí yǐ xū huǎng, shuāng zhào lèihén gàn. Gōng gài sān fēn guó, míng chéng bā zhèn tú. Jiāng liúshí bù zhuǎn, yíhèn shī tūn wú. Shù gǔ duàn rénxíng, biān qiū yī yàn shēng. Lù cóng jīnyè bái, yuè shì gùxiāng míng. Yǒu dì jiē fēnsàn, wú jiā wèn sǐshēng. Jì shū cháng bù dá, kuàng nǎi wèi xiū bīng. Dōng lái wànlǐ kè, luàn dìng jǐ nián guī? Chángduàn jiāngchéng yàn, gāo gāo xiàng běi fēi. Yí miào dānqīng luò, kōngshān cǎomù zhǎng. Yóu wén cí hòu zhǔ, bù fù wò nányáng. Chí rì jiāngshān lì, chūnfēng huācǎo xiāng. Ní róng fēi yànzi, shā nuǎn shuì yuānyāng.